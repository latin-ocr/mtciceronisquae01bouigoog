260 PRAEFATIO

eximius, καὶ πολλῶν ἀντάξιος ἄλλων , Ε. Bernhardus, matheseos
Oxonii professor celeberrimus, probitate, doctrina, mul-
tisque aliis dotibus mihi, et qui eum norunt (quis autem
paullum humanior eum non norit? ), carissimus. Ex hoc
quoque libro invenies subinde notarum istarum penu in—
structum esse. Bernhardi liberalitati debeo proeter haec edi·
tionem Lambini omnium Ciceronis operum Argentoraten-
sem, quam cum veteri codice commisit ὁ πάνυ Petrus Pi-
thoeus. Quid dicam de symbolis pulcherrimis, quas ad ha·
rum epularum apparatum contulit summus ille doctor
meus, J oannes Fredericus Gronovius ὁ saaph-ne? Adolescen-
tibus interiorum literarum cupidis Epistolas has explicarat
domi, multaque in illis, qua erat sagacitate et ingenii per-
spicacia viderat, aliis aut invisa, aut male visa. Ea ne desi-
deres benignitati filii, Jacobi Gronovii, ingenii doctrinaeque
laude paterni nominis gloriam propagantis, accepta feres.
Nec haec sola, sed et veteris codicis Anglicani, quem quum
adolescens beatam illam ‘insulam perlustraret, in Balliolensi
collegio reconditum et ignotum invenit, et cum Michaelis
Bruti editione Lugdunensi composuit, varias lectiones. Hic
est codex Balliolensis, quem toties laudo, et qui mihi plu-
rimum profuit in his literis per-poliendis. Ei accesserunt
excerpta codicis Academiae Iuliae, quem Helmstadiensem
appello: quemque vir amplissimus et doctissimus Lucas
Langermannus, quum ibi ad capessendum ingenii cultum
in primo oetatis vere degeret, cum editis contulit. Nec sine
ingratae voluntatis nota praeteriri potest illustrium Falcone-
riorum fratrum, Octavii τοῦ μακαρίτου et Pauli beneficium ‚
quo me et Tullii studiosos devinxerunt , quum Mureti no—
tas, quas apposuerat editioni Roberti Stephani, jusserunt
describi, et ad me curari. Eas passim ceteris adspersas re-
peries. Vides quantum aeris alieni rcontraxerim in adornanda
hac editione. Quae si tibi probabitur, satis magnam gratiam
sibi persolutam existimabunt, qui nobis commodarunt3 ego
vero satis magnum laborum tulisse fructum existimabo.

