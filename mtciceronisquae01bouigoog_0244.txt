234 PRAEFATIO P. vicron11.

vehementer, quum primum ipsum nactus sum , librum
hunc, ac quo-tidie magis, perspecta ejus bonitate, multisque
testimoniis confirmata, diligo: qui etiam amor me impulit
ut ipsum collocarem in pulcherrima ac copiosissima totius
orbis Medicea bibliotheca: ita namque ille magis ab omni
periculo vacuus erit, quam si in privata domo custodiretur:
et in claro illustrique loco positus, ante oculos non solum
meOS, verum etiam studiosorum omnium manebit: quum
enim studium Cosmi Medicis, magni nostri ducis, adjuvare
volens, qui proeclaram supellectilem librorum , acceptam a
majoribus, auctamque magnis suia sumptibus, et gratia,
qua flaret, in pulcherrimo a se absoluto aedificio, consecra·
vit, utilitatibusque literatorum hominum exposuit, libros
omnes meos antiquoS, et graecos et latinos, quos longo
studio ac ,diligentia mihi paraveram, ei dono dedissem ,
hunc etiam, delicias atque amores meos, ipsis adjunxi. Quo
ex consilio hoc etiam boni redundabit, quod liber hic, in
publico loco situs, me fide usum esse omni tempore in hoc
munere obeundo , declarabit, et ne minuta quidem ulla et
pusilla in re, fuco ullo, aut fallacia usum ‚ quod in primis
ego opto et officio famaeque meae opportunum esse judico.
Sed de hoc nimis fortasse multa: quare desinam. Rogabo
tantum cupidos liberalium studiorum, ut laborem hunc
meum aequi bonique faciant3 nec cessent ipsi, si aliqua ra-
tione efficere possint , admovere manus huic maculoso
operi: dummodo in eo caute moderateque se gerant.

Florentia, M. D. LxxI.

-———-===——--—

