216 VITA

ad comitia eorum ventitavit; et si qua res major acta'
est , non defuit : sicut Ciceroni in omnibus ejus peri-
culis singularem fidem praebuit3 cui ex patria fugienti,
H-S ducenta et quinquaginta millia donavit. Tranquil-
latis autem rebus romaniS‚ remigravit Romam, ut
opinor, L. Cotta, et L. Torquato consulibus: quem
· diem sic universa civitas Atheniensium prosequuta est,
ut lacrymis desiderii futuri dolorem indicaret.

V. Habebat avunculum Q. Caecilium, equitem ro·
’ manum, familiarem L. Luculli, divitem, difficillima
natura ε cujus sic asperitatem veritus est, ut, quem
nemo ferre posset, hujus sine offensione ad summam ,
senectutem retinuerit benivolentiam; quo facto tulit
pietatis fructum. -Caecilius enim moriens testamento
adoptavit eum ‚ heredemque fecit ex dodrante3 ex qua
hereditate aceepit circiter centies H-S. Erat nupta soror
Attici Q. Tullio Ciceroni, easque nuptias M. Cicero
’ conciliarat; cum quo a condiscipulatu vivebat con-
junctissime, multo etiam familiarius, quam cum
Quinto : ut judicari possit plus in amicitia valere si·
militudinem morum , quam affinitatem. Utebatur au·
tem intime Q. Hortensi0‚ qui iis temporibusprincipa-
tum eloquentiae tenebat, ut intelligi non posset, uter
eum plus diligeret, Cicero, an Hortensius: et id ,
quod erat difficillimum,efficiebat, ut inter quos tantae
laudis esset aemulatio, nulla intercederet obtrectati0‚
essetque talium virorum copula.

Vl. In republica ita est versatuS, ut semper opti-
marum partium et esset, et existimaretur ; neque
tamen se civilibus fluctibus committeret; quod non
magis eos in sua potestate existimabat esse, qui se iis
dedissent, quam qui maritimis jactarentur. Honores
non petiit, quum ei paterent propter vel gratiam, vel

