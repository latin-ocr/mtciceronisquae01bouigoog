128 M. T. CICERONIS

praeterea gentium magna manu venisse, Euphratem-
que jam transire coepisse; dicique Armenium regem
in Cappadociam impetum esse facturum: putavi, pro
nostra necessitudine, me hoc ad te scribere oportere.
Publice propter duas causas nihil scripsi : quod et
ipsum Commagenum legati dicebant ad senatum sta-
tim nuntios literasque misisse; et existimabam, M. Bi-
bulum proconsulem, qui circiter idus sextiles ab
Epheso in Syriam navibus profectus erat, quod se-
cundos ventos habuisset, jam in provinciam suam
pervenisse; cujus literis omnia certiora perlatum iri
ad senatum putabam. Mihi, ut in hujusmodi re, tan-
toque bello, maximae curae est, ut, quae copiis et opibus
tenere vix possimuS, ea mansuetudine et continentia
nostra, sociorum fidelitate teneamus. Tu velim, ut
consuesti, nos absentes diligas et defendas.

 

mm mmmmm—”w—

EPI’STOLA IV.

Res a se in provincia gestaS, narrat ordine, et, ut earum causa
supplicatio sibi, favente Catone, a senatu decernatur, petit.
(Ex Cilicia, anno U. C. 703, mense januariO.)

M. T. C. ΙΜΡ. Μ. CATONI S. D.

Summa tua auctoritas fecit, meumque perpetuum
de tua singulari virtute judicium, ut magni mea inter-
esse putarem, et res eas, quas gessissem, tibi notas
esse, et non ignorari a te , qua aequitate et continentia
tuerer sociOS, provinciamque administrarem. His enim
a te cognitis, arbitrabar, facilius me tibi , quae vellem,
probaturum.

Quum in provinciam pridie kal. sext. venissem, et
propter anni tempus ad exercitum mihi confestim

