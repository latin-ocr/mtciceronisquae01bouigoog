238 PRAEFATIO

gendiS, neque bis, quae multa in hisce Epistolis graece
scripsit, recte vertendis. Quibus quidem in rebus nullius
scriptoris nomen , quod in nostris Familiarium σχολίοις sci-
mus desideratum, tacuimus, A primo quidem nonita cogi-
taram, ut minima quaeque quasi interpres persequerer: sed
me postea et rei susceptae amor et communis utilitas movit,
et paene monuit, ut nihil fere, de quo vel dubitari posset,
praetermitterem, praesertim si ab aliis aliter vel descriptum,
vel interpretatum fuisset. Videmus enim nullum esse librum,
in quo tam librarii , quam interpretes minus operae, et stu-
dii posuerint: semper tamen excipio Andream Cratandrum‚
Petrum victorium, et Paulum Manutium, qui pro virili
parte laborarunt, ut librum nobis hunc quam emendatis-
simum traderent: quod illi, quae fuit illorum diligentia,
essent assequuti, si plures libros manu scriptos habuissent:
sed quum duo tantummodo hujuscemodi libri qui auctori-
tatis aliquid habeant, hodie reperiantur, alter in ltalia apud
Petrum ipsum victorium , qui Francisci Petrarchae fuisse
dicitur: alter in Germania, quem Beatus Rhenanus legit,
et Cratander videtur sequutus, et hi quoque, ut apparet,
dimidiati, et corrupti, ex his difficile esset, vel potius plane
ἀδύνατον ita omnia restituere, ut nibil desiderares. Quare
nobis et ea, quae illi in medium protulere , accuratius con·
sideranda fuere, et libri tum novi, tum veteres ad unum
omnes legendi. Qua in re quid laboris tulerim, et intelli-
gere possunt omnes‚ qui semel sunt experti, et tu , lector,
legens judicabis. Mitto'nunc, quot libri manu illi quidem,
sed male scripti, et paene lacerati nobis vel Venetiis, vel
Bononiae, vel alibi fuerint volvendi3 quot de conjecturis
doctissimorum hominum quasi conjecturae faciendae : quot
denique opiniones , et interpretationes ex amicorum libris
describendae. Nihil dico de tempore, quod locis explicandis,
quod αἰνίγμασι solvendis, quod notis interpretandis consum-
psimus. Taceo quoque legeS, plebiscita, senatusconsulta, et
praetorum edicta : quae nobis omnia vel invenienda, vel

