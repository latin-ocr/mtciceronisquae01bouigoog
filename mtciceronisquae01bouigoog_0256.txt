246 PRAEFA‘rlo

cognovi Gabrielem F aernum amicum meum; cujus ege,
paullo ante exstincti, aut potius ad meliorem vitam (ea in-
nocentia fuit) traducti, desiderium ferre vix possum. Hoc
scripti ab eo libri in Terentium, Plautum, Livium, ipsum
denique Ciceronem, testarentur, si foras dati fuissent. Sed
eos audi0, apud studiosissimum bonarum artium adole·
scentem simulque et clarissimum cardinalem Carolum Bor-
romaeum eo consilio servari, ut commodius edantur. Hic
tamen licet perspicax fuerit, ad Octavii Pantagathi gloriam
in hoc, sicut nec ceteris in rehus ac disciplinis , non per-
venit. Hunc'enim unum ex omnibus, in omni judicio po-
litissimum et elegantissimum, saepe mirari soleo : quem
qui Varronem seculi hujus appellant, nae illi mihi visi sunt ,
quid maxime deceat intelligere. Sed, ut in pauca conferam,
non est eorum hominum industria contentioque infrin-
genda qum nocere nihil possit, juvare possit. Eorum tamen,
si qui sunt, quos equidem nesci0, licentia ferenda non est,
qui ut uni sapere, et sui aliquid afferre videantur, recta
etiam depravant : sed censeo tamen etiam atque etiam vi-
dendum, quae illi prava, quaeve recta vocari velint.

Nos quidem non pauca in his ipsis Epistolis deprehendi-
mus, speciem quidem proeferre naturalis partus, sed adulterina
esse, et subdititia. Deprehendimus autem hoc modo· Quum
enim ita statuerim, nihil ab hoc prudentissimo, omnibus·
que et doctrinae et naturae praesidiis munito ad dicendum
magistro, nisi perfectum, atque omnibus numeris absolu-
tum gigni posse, sive ei meditata et elaborata, sive subita
et fortuita oratione utendum esset; si quid in ea inveniatur
nonnumquam, non dicam parum latinum, aut secum
ipsum vel curn veritate pugnans (nam id quidem piaculum,
nedum stultum esset cogitare), sed involutum, inane, je-
junum, frigidum, subinsulsum; ¹ illud sine controversia,
mendo non carere ι nec satis illud esse sententiam habere
aliquam, quum optima ab eo postuletur. Ergo in hoc casu,
si quis locos id genus in dubium vocet, quod nos quando·

