mmmmmmmmmmmmmmswmwsm

ARGUMENTUM

LIBRI SEPTIMI.

continentes sunt libri hujus epistolae cum superioribus , ut haec ipsa
prima illa esse videatur, quam proxima superiore, postero die se
daturum, promiserat. Scriptae porro sunt partim ex itinere , dum
ex provincia rediit; partim ex fuga, quam , audito Caesaris ad·
ventu, cum consulibus totoque senatu exsequutus est. Nam quum
ad Urbem prid. non. januarii accessit, ibidemque spe triumphi ,
quem sibi frequens senatus, ut ipsemet scribit ad Tironem , effla·
gitabat , moratur: XIII kal. febr. nuntio illo, ut diximus, accepto,
coactus est exire, atque eam cogitationem omittere. Etenim, quum
in sententiam Scipionis S. C. facmm esset ‚ ut ante certam diem
Caesar exercitum dimitteret: si non faceret, eum adversus remp.
facturum videri ε eique S. C. M. Antonius , Q. Cassius tribunus
plebis intercessissent3 de intercessione relatum, acerbissimeque
decretum fuisset ε illi, Urbe cedentes, ad Caesarem se, qui tum
erat Ravennae , contulissent τ Caesar, iis maxime auctoribus , tra·
jecto Rubicone, Ariminum , quod erat extra provinciam illius ,
quum venisset , tantus pavor repente Urbem invasit, ut passim
fuga turpissima facta sit. Continent autem epistolae priores, a ’
prima usque ac decimam , quae incipit Subito com-ilium cepi,
haesitationem , sollicitudinemque Ciceronis animi, quonam modo
cum Caesare Pompeioque se gereret, quum utrique esset amicus,
et illum uterque suis annumeraret :posteriores usque ad finem
libri, quum multa alia, tum querelam dePompeio : tum sine ra-
tione gesta esse omnia ab illo atque geri: accusationem Caesaris

impudentiae, legationem L. Caesaris ad Pompeium et consuleS,
C. Caesaris nomine3 et quae illi ad haec responderint. Reliqua
privata sunt. Scriptae porro sunt illoe, L. Paullo, C. Marcello
coss. Illud etiam sciendum, abfuisse Ciceronem annum et menses
circiter octo. Profectus est enim in provinciam ineunte maio,
Ser. Sulpicio et Μ. Marcello coss. in eaque et in itinere L. Paulli
et C. Marcelli consulatu consumpto, ad Urbem fuit prid. non.
jan. consulatum L. Lentulo et C. Marcello ineuntibus.

